##### **Metadata**
**Titel:** Onderhoudsmedewerker Lars
**Versie:** 1.1
**Auteur:** Bram Wieringa
**Afhankelijkheid:**  Probleemanalyse - Project Studentenhuisvesting V1.1

## Onderhoudsmedewerker Lars
**Naam:** Lars  
**Leeftijd:** 28  
**Functie:** Onderhoudsmedewerker (intern of extern)
**Verantwoordelijkheden:** uitvoeren van toegewezen onderhouds- en reparatietaken

### Algemeen profiel
Lars is verantwoordelijk voor de **uitvoering** van onderhoudswerkzaamheden binnen de studentenhuizen. Hij ontvangt zijn taken via de onderhoudsmanager en werkt op basis van een vastgestelde planning. Hij heeft geen invloed op prioritering of taakverdeling, maar voert uit wat hem wordt toegewezen.

Zijn werk is technisch, praktisch en resultaatgericht. De kwaliteit van de uitvoering staat centraal.

### Dagelijks leven
De werkdag begint met het raadplegen van de digitale takenlijst. Per taak is zichtbaar waar hij moet zijn, wat hij moet doen en welke materialen nodig zijn. Tijdens de dag verplaatst hij zich tussen verschillende panden.

Na uitvoering registreert hij de werkzaamheden, eventuele bijzonderheden en of vervolgwerk nodig is. Contact met bewoners is meestal kort en functioneel.

### Relatie tot bewoners en pand
Lars betreedt het pand als werkgebied. De interactie met bewoners is beperkt tot de uitvoering van werkzaamheden. Hij is geen aanspreekpunt voor klachten of planning, maar uitsluitend voor de technische uitvoering op dat moment.

Het pand wordt door hem bekeken vanuit technisch oogpunt: wat werkt wel, wat niet, wat vormt een risico op korte of middellange termijn.

### Communicatiestijl
Kort, technisch en feitelijk. Communicatie met de onderhoudsmanager is gericht op voortgang, knelpunten en afronding. Met bewoners is de communicatie beperkt tot praktische toelichting van de werkzaamheden.

### Gedrag en houding
Lars werkt zelfstandig, praktisch en doelgericht. Hij richt zich op oplossen in plaats van overleggen. Tijdsefficiëntie en technische kwaliteit bepalen zijn werkhouding.

### Waarden en drijfveren
- Goed en veilig functionerende voorzieningen
- Duidelijke taken en planning
- Technische kwaliteit
- Efficiënt gebruik van tijd en materiaal

### Karakterisering
Lars is een uitvoerende onderhoudsmedewerker die zich volledig richt op het oplossen van technische problemen volgens planning en opdracht.