## Metadata
Titel: Oriëntatie en Bevestiging van Studiekeuze - SEM01
Auteur: Bram Wieringa
Datum: 07-12-205
Versie: 1.0
Afhankelijkheid: -

## Inleiding
In dit document ga ik proberen duidelijk te maken waarom Business & Data voor mij de juiste richting is.

## Verschillende topics

Door te observeren wat ik leuk vind tijdens het groepsproject, kan ik bevestigen dat ik de juiste keuze heb gemaakt.

Wat ik vooral belangrijk vind, is te begrijpen waarom we iets doen, welke tools we daarvoor kiezen en pas daarna de uitvoering. Vooral de tactische en strategische keuzes vind ik interessant, evenals het nadenken over processen.

### Programmeren

In mijn eigen project had ik veel plezier aan het schrijven van C++-code om een temperatuursensor uit te lezen. Het leuke zat niet alleen in het schrijven van de code, maar ook in het gestructureerd opzetten ervan via `main.ino`, `DHT11_Aggregator.h` en `DHT11_Aggregator.cpp`. Het spel om iets overzichtelijk en leesbaar te maken vind ik erg leuk.

Deze skills wil ik graag verder ontwikkelen, maar wel als ik eraan toe kom.

### Infrastructuur

Wat mij aan infrastructuur aanspreekt, is het maken van keuzes over welke database te gebruiken, de snelheid ervan en de voor- en nadelen. Het daadwerkelijke online zetten, serverbeheer en security interesseren me echter niet. Tijdens het groepsproject wil ik graag meedenken over de onderdelen die ik interessant vind en hierover met mijn collega’s sparren. De rest laat ik liever aan hen over, en als ik hierin toch moet ingrijpen omdat iets fout gaat, zou me dat waarschijnlijk irriteren.

### Design

Design interesseert me nog steeds weinig. Ik zie het nut en de noodzaak ervan, maar ik wil het liever niet zelf uitvoeren. Bij het maken van diagrammen bedenk ik zelf altijd de logica en eventueel controleer ik dit met ChatGPT, terwijl ChatGPT de opmaak verzorgt. Daarna kijk ik of de opmaak logisch aanvoelt, maar dat is ook het enige wat ik daar zelf aan doe.

### Embedded Software

Ik combineer in mijn hoofd programmeren en embedded software, maar embedded software spreekt mij nog meer aan. Het biedt de mogelijkheid om diepere programmeertalen te gebruiken, meer controle te hebben en te optimaliseren. Hiervoor moet je goed begrijpen hoe alles met elkaar verbonden is en hoe het functioneert.

### Business & Data
Hiervoor heb ik verschillende activiteiten uitgevoerd. Allereerst heb ik de initiële probleemanalyse opgesteld, het team voorzien van een GIT-repository en het voortouw genomen bij het opzetten van Scrum. Daarnaast heb ik geholpen met het opstellen van Customer personas en User Stories, kortom alles gedaan om het project op gang te krijgen.

Daarnaast heb ik voor mezelf extra ER-diagrammen gemaakt. Het nadenken over de datalogica en de algemene denklogica vind ik erg leuk. Ik ben geïnteresseerd in hoe alles met elkaar verbonden is en welke factoren invloed op elkaar hebben.

## Conclusie
Als eindconclusie merk ik dat ik het leuk vind om te zien hoe alles met elkaar verbonden is, zolang ik het relevant genoeg acht.

Hoe een timmerman de spijker in het hout slaat, maakt me niet uit; wat me wél interesseert, is welk type spijker hij gebruikt en welke hamer hij erbij inzet. En om dat te begrijpen, moet je eerst nadenken over waarom hij überhaupt iets in dat hout wil slaan.

Omdat ik graag bezig ben met strategische en tactische vragen, is Business & Data voor mij de juiste keuze.

Wat ik daarbij wel jammer vind, is dat ik daardoor minder bezig zal zijn met het harde coderen. Het lijkt me namelijk erg leuk om de oplossingen die ik bedenk ook zelf te implementeren, maar dat kan ik altijd nog in privéprojecten oppakken. Het leven is keuzes maken.

## Bronnen
- OpenAI. (2023). *ChatGPT (GPT-5 mini) [Large language model]*. Retrieved December 7, 2025, from https://openai.com/chatgpt  
  - **Prompt gebruikt:** "Verbeter deze tekst zodat het vloeiender en leesbaarder wordt maar behoud de kern van de tekst."