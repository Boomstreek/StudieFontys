Inleiding

Deze collectie hoort bij semester 1 van de HBO-opleiding Fontys ICT. Het individuele project dat ik hiervoor uitvoer is Bewegingsanalyse Powerliften. Dit project richt zich op het ontwikkelen van een prototype meetinstrument dat coaches en/of fysiotherapeuten inzicht geeft in de bewegingen die iemand maakt bij het powerliften.

Projectvoortgang

Na de keuze voor het project ben ik begonnen met het schrijven van het document @Analyse en Advies_oud.pdf . Toen dit afgerond was, merkte ik dat ik ontevreden was over het resultaat. Toch dacht ik: “Dit is waarschijnlijk wat de docenten willen zien” en ging ik verder met de orde van de dag. Later, bij het heroverwegen van het document, realiseerde ik mij dat dit in een werksituatie, waarin ik een project daadwerkelijk van de grond zou moeten krijgen, onvoldoende zou zijn. Daarom ben ik het project gaan benaderen alsof het een opdracht betrof die ik van een werkgever had gekregen. Dit heeft geleid tot het document @Analyse en Advies.pdf .

Op basis van dat document is vervolgens @Design.pdf ontstaan. Daarin werk ik de vragen uit die voortkomen uit @Analyse en Advies.pdf, zodat ik uiteindelijk kan toewerken naar een concreet ontwerp. De eerste concrete uitwerkingen daarvan zijn te vinden in @Bijlages Design

Leerdoelen

Voor mijn leerdoelen heb ik @20250927_Leerdoelen_Mindmap.png opgesteld, maar hiermee ben ik nog niet tevreden. Dit komt vooral door het niveau waarop ik de vragen heb geformuleerd en de aansluiting op mijn overkoepelende doelen voor de opleiding. Wat ik tijdens deze opleiding daadwerkelijk wil leren, moet ik eerst scherper formuleren. Vanuit dat uitgangspunt kan ik vervolgens terugredeneren naar de concrete aandachtspunten per semester. Eerste gedachten hierover heb ik vastgelegd in @20250928_ConceptStudieLeerdoelen_spectacle.png

Vervolgstappen





Leerdoelen dusdanig definiëren dat ik er gevoelmatig tevreden mee ben. Op dit moment geeft mijn gevoel aan dat het nog niet helemaal klopt. Tegelijkertijd ben ik benieuwd naar feedback, want mogelijk maak ik het gewoon te ingewikkeld.



Doorgaan met het design. Ik moet nog een expertinterview inplannen voor de sensor-/hardwarekeuze, maar volgens mij ben ik hier bijna klaar mee.



Gevoelsmatig heb ik tot nu toe veel geleerd, maar dit heb ik niet goed gedocumenteerd. Hiervoor wil ik een methode vinden om mijn leerproces beter vast te leggen.