**Student:** Bram Wieringa
**Opleiding:** HBO Fontys ICT PRO
**Gekozen Functieprofiel:** Junior Data & BI Analist
**Organisatie:** 1Stroom

## 1. Introductie & Context
In deze opdracht schets ik mijn toekomstbeeld binnen de ICT-sector voor de komende twee jaar. Als ik deze opdracht aan het begin van het eerste semester had geschreven, had deze er fundamenteel anders uitgezien. Op 1 februari van dit jaar ben ik namelijk gepromoveerd naar de functie van **Data Engineer** binnen mijn huidige organisatie. Dit was een mijlpaal die ik oorspronkelijk pas over twee jaar hoopte te bereiken.

### Een hybride rol: Techniek en Organisatie
Het is belangrijk om direct de context van mijn huidige rol te verduidelijken: mijn functie als Data Engineer is minder eenzijdig technisch gefocust dan de titel doet vermoeden. Samen met een collega heb ik de opdracht gekregen om een volledig nieuw **Data Team** op te zetten. Onze missie is om **datagedreven werken** binnen de organisatie te promoten, te faciliteren en naar een hoger niveau te tillen.

### Ambitie en de Associate Degree
Mijn oorspronkelijke doel was om over twee jaar een rol als Data Engineer te bekleden met een sterke focus op datatransformatie om tot de juiste business-inzichten te komen. Nu ik die positie al heb bereikt, wil ik mijn **Associate Degree-traject** (Junior Data & BI Analist) gebruiken voor twee doelen:

1. **Professionalisering:** Mezelf sterker positioneren in mijn huidige functie door de technische datainfrastructuur en datapijplijnen verder te optimaliseren.
2. **Groei naar Advies:** Mezelf stapsgewijs ontwikkelen richting de rol van **Data Adviseur**.

In deze toekomstige rol wil ik de brug slaan tussen de techniek en de businessbehoefte, waarbij ik de organisatie adviseer over datagebruik, dashboards en strategische beleidsvorming.

## 2. Mijn Huidige Rol: Een Hybride van Data Engineering & Data Advies

Binnen mijn huidige functie bij 1Stroom ben ik werkzaam als **Data Engineer** op de afdeling Informatievoorziening. Samen met een directe collega vervul ik daarnaast de rol van **Data Adviseur**. Deze hybride rol stelt mij in staat om niet alleen de technische fundering te leggen, maar ook de organisatie direct te sturen op basis van verkregen inzichten. De eerste twee weken in deze nieuwe rol zijn ontzettend positief bevallen; de combinatie van bouwen en adviseren geeft veel energie. Maar ja, als je dat in de eerste maanden al verliest, dan is er iets aan de hand.

### **Technische Realisatie (Data Engineering)**

In de basis zorg ik voor een betrouwbare en veilige datainfrastructuur om data toegankelijk te maken voor analyses en beleid:

- **Ontwikkelen van ETL-processen:** Ik ontwikkel ETL-processen om data vanuit bronsystemen te ontsluiten naar een gestructureerde omgeving.
- **Inrichten van de datastructuur:** Ik ben verantwoordelijk voor het inrichten van datamodellen, tabellen en opslagstructuren, waarbij de focus momenteel ligt op on-premise oplossingen.
- **Beheer & Koppelingen:** Ik beheer de dataplatformen inclusief monitoring, logging en foutafhandeling conform de AVG- en security-kaders.

### **Strategisch Advies & Analyse (Data Adviseur)**

Naast de techniek pak ik samen met mijn collega de adviesrol op om de datavolwassenheid van 1Stroom te vergroten:
- **Procesbewaking & Informatieadvies:** Ik bewaak het proces waarbij informatiebehoeften worden gesignaleerd, omgezet naar datavragen en uiteindelijk als dashboards of analyses worden teruggeleverd aan de eindgebruiker.
- **Analyse & Vertaling:** Ik voer verkennende analyses uit en interpreteer data om deze te vertalen naar begrijpelijke aanbevelingen ter ondersteuning van beleid.
- **Datagovernance & Privacy:** Ik adviseer over het gebruik van data binnen privacy- en ethiekkaders en signaleer knelpunten in datakwaliteit en definities.

### De Werkomgeving (1Stroom)

- **Afdeling:** Informatievoorziening
- **ICT-visie:** Een omgeving waar data niet alleen technisch beschikbaar is, maar proactief wordt ingezet voor beleidsvorming en dashboards.
- **Samenwerking:** Ik zie mijzelf opereren als de schakel tussen de business (Zowel op operationeel, management en bestuurlijk niveau) en het datateam.

### Toekomstige Werkzaamheden

Als Junior Data & BI Analist/Data Adviseur zijn mijn toekomstige werkzaamheden ook mijn huidige werkzaamheden. Ik heb al zoveel wat ik heb geleerd in het eerst semester nu al kunnen toepassen. Ik verwacht dat dit gedurende mijn opleiding zo door gaat.

- **Informatieadvies:** Het signaleren van informatiebehoeften en deze omzetten naar concrete datavragen.
- **Analyse & Vertaling:** Het uitvoeren van verkennende analyses en het vertalen van ruwe data naar begrijpelijke aanbevelingen.
- **Datagovernance:** Adviseren over datagebruik binnen de kaders van de AVG en ethiek.

---

## 3. Verkennend Onderzoek

Deze opdracht is gebaseerd op eigen onderzoek naar de beroepspraktijk:

+1

- **Library Research:** Ik heb de interne functieprofielen van 1Stroom geanalyseerd om de gaten tussen mijn huidige technische rol en de gewenste adviesrol te identificeren.
    
- **Field Research:** Ik voer gesprekken met professionals/beleidsadviseurs om te begrijpen welke dashboards en analyses zij nodig hebben voor hun dagelijkse werk.
    
- **Showroom Research:** Ik consulteer de Manager IV over de strategische koers van de afdeling en hoe de rol van Data Adviseur hierin geborgd wordt.

## 4. Geplande Studieroute

Om dit doel te bereiken, volg ik de studieroute die hoort bij het profiel Junior Data & BI Analist:

|**Semester**|**Topic / Module**|
|---|---|
|**Semester 2**|Business IT & Data Analysis|
|**Semester 3**|Business IT & Data Analysis|

## 5. Productvorm
Voor de definitieve uitwerking kies ik voor een **geredigeerd transcript van een interview** met mijn leidinggevende of een **geannoteerde agenda** van een fictieve werkweek als Data Adviseur. Hierin maak ik het onderscheid zichtbaar tussen mijn huidige engineering-taken en mijn toekomstige analyse- en adviestaken.